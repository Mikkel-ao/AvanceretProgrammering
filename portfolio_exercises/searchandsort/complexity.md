# Portfolio: Kompleksitet og datastrukturer

## 1. Leg med kompleksitet

- Kig på klassen `BigOExamples`, som viser eksempler på fire forskellige kompleksiteter. Kør `main` og se de forskellige metoder
  performe. Prøv at skifte værdien af `n` og observer effekten.
- Kig på metoden `testComplexity()` i klassen `searchandsort.Main`. Her kaldes de samme metoder fra `BigOExamples` og deres performance måles med
  tidsstempler. Kald metoden fra `main` og se forskellen i tid. (Tip: udkommentér udskrift fra metoderne i `BigOExamples` så output bliver mere overskueligt).
- Lav tre metoder i en ny klasse eller i klassen `BigOExamples`. Hver metode skal have én af følgende kompleksiteter: O(1), O(log n) og O(n).
  Du bestemmer selv hvad metoderne skal gøre, men hold dem simple.
- Byt kode med en anden. Analyser hinandens kode og identificer kompleksiteten for hver enkelt metode.

## 2. Datastrukturer og kompleksitet i praksis

I Tech uden Tech-øvelsen fandt vi ud af at forskellige datastrukturer har forskellig kompleksitet for de samme operationer.
Nu skal du kode eksempler der bekræfter det.

### ArrayList vs LinkedList

Opret en `ArrayList<Integer>` og en `LinkedList<Integer>` med 500.000 elementer i hver.
Mål og sammenlign følgende operationer med tidsstempler:

- `get(250000)` — hent elementet midt i listen
- `add(250000, 99)` — indsæt et element midt i listen
- `remove(250000)` — slet elementet midt i listen

Forklar dine resultater med kompleksitet. Hvorfor opfører de sig forskelligt, selvom begge implementerer `List`?

> Hint: Tænk på hvad der sker fysisk i hukommelsen når du indsætter eller sletter midt i et array vs en hægtet liste.

### Søgning: List vs HashSet

Opret en `ArrayList<Integer>` og et `HashSet<Integer>` med de samme 500.000 elementer.
Mål og sammenlign:

- `contains(x)` for et element der findes
- `contains(x)` for et element der *ikke* findes

Forklar forskellen. Hvad er kompleksiteten for hvert kald, og hvorfor?

### Comparable, equals() og hashcode()

Lav en entitetsklasse, der implementerer Comparable<T> og som overrider 
metoderne equals() og hashcode(). 

Opret et TreeSet og et HashSet, der kan holde objekter af din klasse.

For hver af datastrukturerne skal du tilføje, fjerne og finde et objekt. 
Skriv kompleksiteten for de tre operationer. 

Demonstrer forskellen på de to datastrukturer ved at indsætte, fjerne og 
finde et antal objekter og tage tid på operationerne.


